Drömde om dig inatt igen, måste vara för att du är känd
Försöker komma på orsaker till att kunna höra av mig, men
Vår enda gemensamma vän är din bittra förra pojkvän
Förbjudet är spännande, kommer aldrig kunna låta bli det

Du är allt jag ser och hör, du är allt jag ser och hör
Du är allt jag ser och hör, du är allt jag ser och hör

Vi är barn från Rödastan, jag vet var vi kommer spöka en dag
Samma drömmar från samma stad, eller i alla fall så hörde jag
Att du också kom hit för att ta över hela skiten
För att söka revansch om den där greven
Det är fula ambitioner men vi gjorde det, nu vägrar jag ge er ursäkter

Du är allt jag ser och hör, du är allt jag ser och hör
Du är allt jag ser och hör, du är allt jag ser och hör

Snön är ny och i lyktornas gula sken känns det uppfriskande
Hänger av mig en tung dyr rock, på TV-skärmar flimrar sport
Det är sista stället jag väntade mig att få se dig på
Vi har ju setts och hälsar artigt på varann
Det är tomt vid ditt bord jag undrar om jag kan
"Ja visst, sitt ner det är ledigt, men vad för dig hit?"
Vi pratar om vädret och läget i världen för att landa i kärleken
Vi pratar om den, förbannar den, förundras över den sen känner jag den
Och säger det

Du är allt jag ser och hör, du är allt jag ser och hör
Du är allt jag ser och hör, du är allt jag ser och hör

Snöstormen tvingar oss närmare, på Sibirias breda gator
Spåren i snön suddas snabbt ut, "Vi finns bara här och nu" säger du
Så stannar du
Sen lutar du dig fram och lyfter bort luvan med din hand
sen kysser du mig bättre än nån annan

Du är allt jag ser och hör, du är allt jag ser och hör
Du är allt jag ser och hör, du är allt jag ser och hör
Du är allt jag ser och hör, du är allt jag ser och hör
Du är allt jag ser och hör, du är allt jag ser och hör