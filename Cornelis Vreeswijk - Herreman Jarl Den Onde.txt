Herreman Jarl den Onde
såg sig ikring med flit
Han valde sig ut en bonde
den blev allt om kinden vit!
Hej Bonde, tag av dig tröjan din
sa' Jarlen - och ligg ett slag!
Och valde så åt sig en piska av skinn.
Vari han fann stort behag.

Herreman Jarl den Onde
såg sig ikring med fröjd
Han piskade allt han kunde
så blev den Herreman nöjd
Och bonden låg där som ett trasat lik.
Han barn stodo stumma kring
Hans hustru kom fram under gråt och skrik
Det gjorde väl ingenting.

Herreman Jarl - han flinar
och säger helt oberörd:
Ju mer jag den bonden pinar
ju rikare blir min skörd!
Herreman Jarl - du är ond och dum
dig vilja vi icke mer
Du och de dina är råttor och skum
dig skola vi nog ta ner!

Hej hören I kristna herrar
Som bonden i bojor slog -
Det gisslet som ryggen ärrar
av det har vi väl fått nog?
Väl månde allt folket gråta
som haver herrar som I!
Väl månde vi er förlåta
men aldrig förglömma vi!