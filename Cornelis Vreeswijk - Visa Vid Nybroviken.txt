Hej min kära skåda Nybroviken
Lägg dig i min säng ta särken av
Hör där nere vrålar alla liken
Med cement kring foten ur sin grav
Se hur böljorna däröver dansa
Se hur motorbåten smattrar fram
Knotor flyter upp att oss bekransa
Knotor i en plastsäck synd och skam

En polisbil dyker upp på scenen
Det är ganska gott om sådana i år
Annkatrin stäng fönstret för sirenen
Kyss mig sensuellt så tiden går
En allergisk gangster börjar skjuta
Å åstad kommer en insändar storm
Låt dom hållas, låt oss hellre njuta
Utan koppel, utan uniform

Här står jag och penetrerar saken
Framför fönstret i vårt dubbelrum
Och jag har glömt bort att jag är naken
För att luften är så ljuvligt ljum
Träden fläktar, Karl den tolfte stirrar
Som det anstår varje sann german
Viggen ylar fram så isen klirrar
Svenska stålet biter ta me' fan

Du, du snackar alldeles för mycket
Sluta snacka nu sa Annkatrin
Drick med mig så lättar kanske trycket
Titta på mig är jag inte fin
Kom till mig och gör det enda rätta
Kom till mig här är det faktiskt grönt
Ja, sa jag och gjorde därpå detta
Och medborgare va det va skönt