Jag har ett hem under täcket som ingen har ryckt
Jag har det varmt och tryggt, jag har en lampa vid sängen
Där har du varit på flykt från den svåra terrängen
Det skulle aldrig ha gått, när vi stått
På så olika ställen i livet, men tiden gav oss lite grann ändå
Vi kallar oss vänner, det är svårt att vara när man längtar och känner
Som vilka vänner som helst, vilka mänskor som helst
Ungefär, du kan säga kär

Jag har ett hem bort i skogen, snårigt och svart
Där har du aldrig vart, där faller löven om våren
Där har jag gjort mig en kvart, i dom djupaste snåren
Vi skulle aldrig ha mötts, när vi fötts
På så olika delar av världen, men en fjäril flyger mellan oss ibland
Vi kallar den lycka, den är svår att fånga, den vill slita och rycka
Som vilken lycka som helst, vilken fjäril som helst
Men ändå, vi ses igen vi två

Så kan vi sjunga tillsammans om en längtan som aldrig blir still
För alla oss som aldrig vet vad vi vill
Det finns en sång och en dröm om en lycka så öm
För oss som alltid ska till
Att fånga en fjäril

Det finns en skugga bland träden, där vi kan ses
Där kan det tas och ges, där har vi nånting tillsammans
Där är skogen rätt gles, där finns ljus lite varstans
Det är en underlig plats, där vi satts
På så olika prov med varandra, två världar ska krocka varje gång vi ses
Vi kan kalla oss kära, det är svårt att säga, men vi vill vara nära
Som vilka kära som helst, vilka världar som helst
Eller hur, det måste va nåt strul

Det går en vind genom skogen, nånting hörs därifrån
Det blåser till över ån, nånting fladdrar i vinden
Ingen väldig cyklon men det biter i kinden
Det skulle aldrig ha blåst, om vi låst
Om vi stängt om våra olika världar, en fjäril längtar alltid ut igen
Små lätta vingar som jag lätt skjuter undan, som jag lätt förringar
Som vilka vingar som helst, vilka känslor som helst
Rationell, vi kanske ses ikväll

Då kan vi sjunga tillsammans om en längtan som aldrig blir still
För alla oss som aldrig vet vad vi vill
Det finns en sång och en dröm om en lycka så öm
För oss som alltid ska till
Att fånga en fjäril

Att fånga en fjäril, som vill fälla vingarna ut över världen
En fjäril som flyger mellan oss ibland
Vi kallar den lycka, den är svår att fånga, den vill slita och rycka
Som vilken lycka som helst, vilken fjäril som helst
Vilken kärlek som helst, hur som helst

Så kan vi sjunga tillsammans om en längtan som aldrig blir still
För alla oss som aldrig vet vad vi vill
Det finns en sång och en dröm om en lycka så öm
För oss som alltid ska till
Att fånga en fjäril

Att fånga en fjäril