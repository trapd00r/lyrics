När mänskligheten ruttnar i en hög
Och alla ba: "vad är bäst för mig?"
Och "Jag köper vatten på flaska"
Och "Hon älskar inte dig"

Säger jag: "Mäh, Fredrik, spela spelet"
Men du ba: "Varför då?
Jag vill inte bli älskad så
Man får inget för det när man är som vi
Man får inget för det när man vill folk väl
När man har en vilsam själ"

Ska vi starta upp en by
Ska vi bygga upp nåt nytt
Ska vi skriva en ny bibel
Med tio nya budord
Kan vi heta nånting annat, Fredrik
Ska vi passa in nånstans
Där man får sköta sitt eget huvud
Men slipper sköta sig själv

De slogs på stan
Det var nån slags knark i mitten
Alla skrattar: "Kolla de därå"
Men du skulle gå emellan

Man gör inte så i det här landet
Man börjar inte prata med fel person
Man tycker inte om det här bandet
Man börjar inte sjunga på rätt ton

Åh, alla låtar jag skrivit till såna som inte är värda en låt
Historien är full av låtar till såna som inte borde få en låt
Man måste krossa hjärtan och starta krig
Man måste ha skadat för att hamna i böckerna
Man måste skada för att få en låt, en bok, en tavla

Kan jag få ett tal på torget
Kan vi bygga upp nåt nytt
Jag vet inte vad det nya är
Men bättre än det här
Får man sluta vara hård
Får man luta sig mot nån
Kan vi bygga en låg scen
Så man får se folk i ögonen

Om det inte finns himmel, Fredrik
Varför föddes man snäll
Det här med mina armbågar, Fredrik
Jag ska vässa dem i kväll
Ge hit lite stigma
Visa mig en sekt
Ge mig nånting att tro på
När ljuset är släckt