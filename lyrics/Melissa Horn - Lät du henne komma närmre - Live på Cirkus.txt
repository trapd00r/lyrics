Jag ville mötas nånstans nere på djupet
Jag har varit där förut och jag är inte rädd
Dina ögon ändrar färg i ljusetMen dom kan titta nu, jag är beredd

Lät du henne komma närmre
Var hon vackrare än mig
Det finns dagar som jag tänker
Mer på henne än på dig
Jag går bredvid men halkar efter
Jag orkar inte springa mer
Försökt att visa dig med blicken
Men det är inte mig du ser
Den här platsen är nån annans och jag måste hitta ut
Hur ska man älska nån som har älskat nån förut

Jag minns så väl hur hon blev presenterad
Men det var jag som lät henne komma in
Och jag har försökt att ge dig hela skulden
Fast jag innerst inne vet att den är min

Vi står på gatan, bryter meningar i mörkret
Utanför stadens finaste hotell
Och dina händer ber mig sova över
Som ett sätt att säga – tack för ikväll

Lät du henne komma närmre...

Vissa stunder kan det kännas ensamt
Om du undrar vad jag tänker på
Så jag håller hårt och kryper tätt intill dig
Som om hon skulle försvinna då

Vi talar sällan högt om våran framtid
Vi talar aldrig högt om det vi har
Dina drömmar blir allt svårare att se nu
Och mina finns snart inte längre kvar

Lät du henne komma närmre...