Först håller direktören tal och säger till personalen:
"På grund av vår stora genorositet, får ni fira jul här i salen.
Så ät och drick och förtär, så länge er benen bär."

Konjak åt far, likör åt mor snart löser upp varje hämning
man tänder granen och tomtebloss, det skapar en vacker stämning.
Fyrverkeri, hurra! Och tomten är full och glad.

Och barnen dansar kring granen och utstöter julesånger
"Små grodor är lustiga att se" blir sjungen minst hundra gånger
Och räven är kry och rask, och far dricker kaffe-kask.

Lucian med sitt änglahår, har tittat för djupt i glaset
hon flörtar vilt med direktör'n som skall betala kalaset
Han söker gärna tröst vid hennes runda bröst.

Och tomten tappar sitt fina skägg och finner det inte åter
Då skrattar alla barnen högt, men Lasse Liten han gråter
som bara Lasse kan, för han tror på tomten han.

Lucian viskar till direktör'n att "Vill du, så kan du få mig.
Men ge dig till tåls, en liten stund, så jag slipper ha kronan på mig.
Dröj bara en kort minut, tills ljusen har brunnit ut."

När festen är slut går man ut på stan och blåser i papptrumpeter
och julefrid över nejden råder, som det så vackert heter.
Och tomten är full som ett as, se det var ett riktigt kalas.

- Nästa år kommer han igen, säger barnen, och då får vi klappar av 'en
Men tror dom det, så tror dom fel, för igår blev han lagd i graven.
Slå i mera öl och mjöd, jultomten är faktiskt död!

God Jul!