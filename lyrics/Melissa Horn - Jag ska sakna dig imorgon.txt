Jag kan sitta flera timmar
Jag kan gå igenom allt
Det tog slut för länge sen
Men du är överallt

Jag umgås knappt med någon
Ja du vet hur jag kan bli
Jag såg Hanna häromdan
Jag gick förbi

Och du har säkert hört
Jag träffar honom nu
Jag håller mina löften
Precis som du

Jag ville leva farligt
Så jag slängde mina skor
Men när man väntat alltför länge
Blir inget som man tror

Han kommer varannan vecka
Och på söndagen när han går
Känns det lätt att vara ensam
Svårt att vara två

På andra sidan gatan
Från ett fönster som jag minns
Har jag gömt mig bakom trädet
Som inte finns

Och jag är aldrig nöjd med något
Jag har alltid varit sån
När jag ser mig själv i spegeln
Vänder jag mig om

Jag kan sitta flera timmar…

Jag ska sakna dig imorgon
Ja du vet hur jag kan bli
Så kom och hälsa på om du tar vägen förbi