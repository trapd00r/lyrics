Se på alla mänskor 
som är på väg nånstans 
En del vet var dom ska 
jag går på chans 
Över stadens gator 
över avenyn 
Kan nån ge mig ett finger 
eller ett tecken i skyn 
Genom mörker genom ljus 
i varje fönster varje hus 
Jag jagar ditt hjärta 

I ett restaurangfönster 
ser jag din spegelbild 
Jag kanske gjorde ett misstag 
det kanske var min 
Liksom en vind 
som bär på en storm 
bär jag min kärlek 
som en tickande bomb 
Jag har gjort det till min lag 
att du ska bli min en dag 
Jag jagar ditt hjärta 

Vi kan träffas nånstans 
så jag kan tända din cigarett 
Vi kunde gå vilse i gränderna 
och aldrig mer hitta rätt

Jag jagar ditt hjärta 
mitt är besatt 
För gammaldags kärlek 
lyfter jag min hatt 
Utanför fönstret 
sjunger en koltrast 
Jag sjunger för dig 
allting är kolsvart 
Jag kan inte sova längre 
jag räknar dropparna i regnet 
Jag jagar ditt hjärta 

Jag sjunger en sång 
med bundna händer 
Slår eld på en stick 
känn hur lågorna bränner 
Dig vill jag älska 
dig vill jag ha 
Hör du ett hjärta som slår 
så är det jag 
Jag kan inte sitta still 
jag vill komma tätt intill 
Jag jagar ditt hjärta...