Han satt med sina vänner nere på operakällaren
Det var Totte, Claes och Dodde dom var framgångsrika män.
Som hällde i sej Cognac och pratade business strategiOm frihet ifrån lagar och skattetyranni.
Dom skålade för marknaden, Carl Bildt och IBM
Sen tog han sin Armani rock och började gå hem.
Ut i storstads natten som var regnig, mörk och sval
Vinglade på trötta ben en asfull liberal.

Han stapplade mot sin våning som låg på übermalm visade
Fingret åt en tiggare som satt och sjöng en psalm.
Sen snubblade han till och tog ett steg från trottoaren
Men då dök det upp en BMW och den körde fort som fan.
Men ingen skall nu klandras för hur allt det här gick till
Vi måste ju vara fria att köra så fort vi vill.
Och när bilen började bromsa då var gatan våt och hal
Där flög han genom luften en blodig liberal.

Nej varför skall man dalta med nån fattig sjuk och svag
Värnlös klen och liten, gammal trött och sliten.
Låt dom ligga där i skiten så fattar dom en dag
Att var och en har ansvar för sej själv, marknadens lag.

Ambulansen åkte genom stan med blåljus och siren
När dom kom fram till sjukan var vår hjälte ganska klen.
Och där var ett djävla kaos och nästan ingen personal
Men det är klart man måste spara nu när kassan är så skral.
Där var sjuka människor överallt man hörde rop och stön
Blodfläckar på golvet och han hamnade sist i kön.
Ensam på en rostig brits i en korridor så kal
Där drog han då sin sista suck en stendöd liberal

Begravningen var tjusig det var ett värdigt slut
Hans vänner tog ett fint farväl med kransar och salut.
Tårarna flöt i floder precis som Cognacen
Nu blir det inte några fler affärer för vår vän.
Stenen som dom reste var av marmor och av guld
Prästen höll ett vackert tal och änkan hon var full.
Han hade varit en hederns man så trogen och lojal
Och han gav sitt liv för friheten en sann liberal.

Nej varför skall man dalta med nån fattig sjuk och svag
Värnlös klen och liten, gammal trött och sliten.
Låt dom ligga där i skiten så fattar dom en dag
Att var och en har ansvar för sej själv, marknadens lag.