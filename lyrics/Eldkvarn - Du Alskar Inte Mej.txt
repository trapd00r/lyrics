Nånstans slog klockan fyra
Och ute faller regn
Jag reser om en timme
Maria sover än
Vi satt på Rörstrandsgatan
Igår kväll och drack vin
Hösten fyllde våra hjärtan
Två älskande var vi
Och väskan är redan packad
Men jag vill inte gå
Hur lämnar man den man älskar?
Jag kommer aldrig att förstå
Det fanns en tid för länge sen
När mitt hjärta var av sten
Jag kunde lämna allt och alla
Jag bara bytte roll och scen
Nu rullar tårar nerför kinden
När jag kör ut genom Söder Tull
Ikväll ska jag bli full för kärlekens skull

Söndagkväll i den stad jag föddes
Jag står i en bar med gamla vänner
Vi svor eden när vi va unga
Alla för en vad som än hände
Men det vilda livet rev mig
Någon reser och nån blir kvar
Guds ära till dem som stannar
Och bär de döda till sin grav
Nu går jag gator genom minnen
Genom spårvagnars land
Genom röken från fabrikerna
Innan alla jobb försvann
Och bilder från min hemstad jagar mig i sömnen
Det här är för dom som aldrig kom fram
Till andra sidan drömmen
Folk skjuter sig för pannan
Eller dödar någon annan
Och vi dricker för kärlekens skull
Vi är fulla för kärlekens skull

Jag har rest tiotusen mil
Mitt liv är tåg och båt och bil
Jag går ut naken mitt i natten
Jag är en ö och du är vatten
Och det är sommar i en sekund
Och jag minns varenda stund
När vi gick till havet för kärlekens skull
När vi blev fulla för kärlekens skull

Och döden och ensamheten har ringt och bokat bord
Och mellan väggarna i kyrkan ekar tusen år av ord
Och vi pratade i mörkret
Jag sa "Älskling, säg vad du vill ha
Glöm den allvarsamma leken, nu kommer jag tillbaks"

Och jag sätter mig i bilen
Och röker en cigarett
Ja, ännu finns den sorten som inte gör allt rätt
Och min bror sitter brevid mig
Som en vilsen Don Qjuijote
Med gitarren tätt intill sig
Alltid redo för ett skott

Vi är på väg till en ny dag
Vi är på väg till Stockholm stad
Vi ska bli fulla för kärlekens skull
Vi har vingar av guld
Och vi ramlar omkull
Och vi är fulla för kärlekens skull
Vi är fulla för kärlekens skull
Vi är fulla för kärlekens skull