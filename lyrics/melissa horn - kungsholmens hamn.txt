Jag ser ljusen som tänds
i parken vid kungsholmens hamn
jag ser pojkar som gråter
och flickor som tar dom i hand
jag ser mannen på balkongen
ta en tyst minut för sig själv
det kan aldrig göras ogjort
det där som hände ikväll

Är du en av dom som var där när det hände
eller saknar du någon du en gång trodde du kände
är du en av dom som gråter när ingen ser på
är du en av dom som berörs ändå

Jag ser mig själv i spegeln
med ögon röda av gråt
jag tänker; hur gick det till
hur bar dom sig åt
min lillebror går ut
och vi vet aldrig vart han ska
jag blir så rädd när jag tänker
att det kunde varit han eller jag

Aldrig mera ung
eller aldrig mera fri
när det handlar om barn
har vi rätt att ta någons parti?
men ni vet hur det känns
när röda ögon ser svart
och jag sänder en tanke till dig
som ligger sömnlös inatt

Alla som vill
ta en stund och fundera
när ska vi göra mod av sorgen
och börja agera
nu städar man gatan
och snart försvinner alla spår
och vi fortsätter växa
fast han förblir sexton år

Jag ser ljusen som tänds
i parken vid kungsholmens hamn
jag ser pojkar som gråter
och flickor som tar dom i hand
jag ser mannen på balkongen
ta en tyst minut för sig själv
det kan aldrig göras ogjort
det där som hände ikväll
nej det kan aldrig göras ogjort
det där som hände ikväll