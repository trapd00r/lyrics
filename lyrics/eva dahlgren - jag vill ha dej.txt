Jag vill ha dej min kära
Är det fult och lumpet
Jag vill ha dej min älskade
Men med helt andra ord

Du tänder min kropp
Du tänder min själ
Och gör mej
Helt befriad från det
Som kallas öde nojor
Ensamhets fobier
Du gör mej hel
Mitt i kravens tid

Att lämna en för en annan
Är kanske egotrippat
Man att lämna sej själv för inget
Är värre än så

Vissa kan gå över lik
För att uppfylla sina drömmar
Det gör mej heligt förbannad
Medan jag står still och trampar
På mej själv
Och det är värre ändå

Censurerade tankar
Har inte gjort mej fattig
Men jag har aldrig känt mej
Så sliten som nu
Så trött och ful
Visst kan jag 
Kämpa vackert och le
Men på bilden står ågren bredvid
Och klappar mej på axeln
Sen lägger vi in backen
Och kör så långt in i mörkret
Att vi inte hittar ut

Ja här är jag min kära
Helt utan masker
Här är jag min älskade
Med alla later och laster
Jag orkar inte ljuga för dej
För är det så att du vill älska mej
Så kan jag inte spela
Jag har nog med att överleva
Och jag vet att du kan få mej
Till mer än bara det