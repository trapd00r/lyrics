Söker ett vindskydd stormen är du
Tittar på kartan, vägen har varit bergig, eländig, höglänt utan slut
Jag tror på spöken och dom tror på mig
Min äldsta kompis ligger bredvid mig
Han vaknar och somnar om han är inte sån som oroar sig för sånt
Men jag ser dig överallt här och nu
Tror man tillräckligt blir det verkligt tillslut
Jag hör hur du stönar i nån annans famn just nu

Kalhygge, sjöar, ett berg och en äng
Det är löjligt vackert, nästan så man skäms
Och jag skäms som inte lyckas va' här, fyra år är ganska länge ändå
Vart ska jag ta vägen? Sörmlandsleden
Sörmlandsleden visar vägen
Sörmlandsleden visar vägen

På andra sidan är berget kalt, nån har bemödat sig att hugga ner allt
Allt ska bort, jag borde förstått för länge sen att ett rent fint snitt gör gott

Bronsålder, järnålder, medeltid
Skylten berättar om gamla liv där man inte hade tid att älta en massa skit
Sörmlandsleden visar vägen

Solen är undret men brännande varm
Vattnet i källan är farligt men kallt
Eget ansvar, drick om du vill
Allt kan va' gift, allt som är gott är en risk
Eller hur, ironiskt
Den snitslade banan ger råd och svar
Du slipper tänka den leder dig rakt
Det är underbart med nån som vet sin sak
Sörmlandsleden visar vägen

Fot framför annan sätter jag ner att fly längre och längre är sättet jag vet
Klockan är 11 och snart blir det mörkt
Det trycker kring bröstet som du gjorde förr
Maten är slut och det känns som en misslyckad tur
Bland ohyra och nattdjur
5 stycken vedträn, papper och bark
Det är eldningsförbud i skog och mark
Men vi tänder en eld som jag gjorde i dig
Men den här elden brinner på riktigt och värmer mig
Sörmlandsleden visar vägen

Ögonen tåras men inte av rök
Min äldsta kompis gör ett försök
Lägger handen om mig, "det ordnar sig"
Sörmlandsleden visar vägen

Molnfritt på himlen, det kommer bli kallt
Sovsäck och kläder men inte nåt tält
Jag och min bästa vän under himlen
Tätt till varann för att hålla värmen på marken
Sörmlandsleden visar vägen

Vaknar med pannan mot min bästa väns
Lugnt, tryggt och säkert och glömt hur det känns att vakna bredvid nån som man tycker om
Sörmlandsleden visar vägen

Kolsvart, becksvart, än är det natt
Tittar på tecknen, tyder och tänker
Lyssnar in dig, i skogen, ingenting, ingenting

Sörmlandsleden visar vägen (x11)