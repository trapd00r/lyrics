Solen går ner över ön
Från horisonten kommer regnet närmre
Jag åt lite fisk till lunch
Det var rester som jag värmde
Det är den 19:e oktober 2006
Och snön faller längre uppåt landet
Jag är så långt västerut det går
Jag är på fingertoppen av handen
Och solen sjunker snabbt nu
Och färgar hela havet rött
Helt plötslig är alla borta
Folk jag träffat, folk jag mött
Vin och kyckling under ett äppelträd
Otrohet och den jag hade kär
För varje brustet hjärtat lyser en stjärna inatt
Vart tog ni vägen, jag undrar vart
Jag vet inte om det är viktigt
Men jag tänker på det ibland
Och jag tänkte på Bodil Malmsten
Hon bor också längst ut på jorden
Våra liv korsade varandra ett tag
Vi brukade ses över borden
Vi drack vin och spelade TP
Du var rödhårig och längtade bort
Jag tror jag brukade vinna för det mesta
Jag visste ju mer om sport
Hon kanske är som jag
Man har alla och inga vänner
Men hon hade alltid ett gott ord
Om vad som kom ur mina händer
Och just ikväll var det en TV-minut
Om din nya bok som har kommit ut
Tack för din födelsedag i Cornwall och middagen
Och promenaden till Lands End
Jag vet inte vad som är viktigt
Men jag tänker på dig ibland
Det är konstigt hur folk som står en nära
Helt plötsligt utan ett ord bara är borta
Som mannen med trumpeten
Vi brukade ses mer än ofta
Och Kajsa, Kajsa, Kajsa
Vi hade några vilda år
Allt ordnade sig till slut
Vi fick inga djupare sår
Jag tog nattfärjan till Gotland
Påtänd, full och ful
Och på nåt sätt kom jag till Fårö
Där du repa med Tant Strul
Jag gjorde någon illa
Sen gjorde du likadant mot mig
Först skulle några år av våra liv passera
När jag var din kille och du min tjej
Jag vet inte vad som är viktigt
Men jag tänker på dig ibland
Kamieniecki var är du nu
Dina historier slog det mesta
Du höll hov på Röda rummet
Dina kontakter var dom bästa
Vi spelade Tavli, vi drack öl
Drog en linje och önskade dubbla
Det fanns inga förlorare
Och ingen av oss kunde snubbla
Jag minns och håret reser sig
Och låt det vara skrivet:
Man kan ha hur kul som helst i livet
Om man har råd och kan betala priset
Tack för alla skratt och skämt
För alla ljus och skepp vi bränt
Vi kanske syns nån natt igen
Nån gång i framtiden
Och skriver om sluten på historien
Jag vet inte vad som är sant eller viktigt
Men det kommer över mig ibland
Och Brett som körde speedway
Och Annicka på sporten
Det är en bra historia
Men av hänsyn tar jag bort den
Jag har levt mitt liv längst ut
På fingertoppen av handen
Och allt och varje dag finns kvar nånstans
Om man orkar och törs ta fram det
Skammen och sveken
Guds bud och katekesen
Och allt som har gått sönder
Kärleken och leken
Och att klamra sig fast vid drömmen
Vi i bandet har blivit män nu
Nån slags edsvurna bröder
Må ni alltid va omkring mig
Låt oss spela för döden
Jag vet inte om det är viktigt
Det kommer över mig ibland