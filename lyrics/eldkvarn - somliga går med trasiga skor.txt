(Cornelis Vreeswijk)
Somliga går med trasiga skor
Säg vad beror det på?
Gud Fader, som i himmelen bor
Kanske vill ha det så
Gud Fader, som i himmelen bor
Blundar och sover sött
Vem bryr sig om ett par trasiga skor
När man är gammal och trött?
Vem bryr sig om hur dagarna går?
Dom vandrar som dom vill
Medborgare om ett hundra år
Finns du ej längre till
Då har nå'n annan tagit din stol
Det vet du ingenting av
Du känner varken regn eller sol
Nere i din mörka grav
Vem bryr sig om hur nätterna far?
Jag bryr mig inte ett spår
Bara jag får ha mitt ansikte kvar
Dolt i min älsklings hår
Jag är en tvivelaktig figur
Duger ej mycket till
Bakom ett hörn står döden på lur
Han tar mig när han vill
Somliga går med trasiga skor
Tills dom har slutat gå
Djävulen som i helvetet bor
Får sig ett gott skratt då