När livet inte blir som vi har tänkt oss. 
Vad gör vi med vår bitterhet och skam? 
Om hoppets Gud får bära oss igenom, 
kan trots allt något nytt växa fram. 
Vi ska springa fram mot nya möten 
och bli lurade minst en gång till. 
Men tilliten som Kristus vunnit åt oss 
är större än all makt och ondska vill.

På blodig jord ska träden lövas åter 
utan försyn för våldets grymma grin. 
Men när tyrannerna sitt slut begråter 
står skogen kvar i höstens guld och vin.
Vi ska springa fram mot nya möten 
och bli lurade minst en gång till. 
Men tilliten som Kristus vunnit åt oss 
är större än all makt och ondska vill.

Det finns ett hopp som aldrig ska gå över 
trots  alla ärr av bitterhet och sorg, 
ett hopp som ej de mäktiga behöver 
men barnen hemma på sitt eget torg.
Vi ska springa fram mot nya möten 
och bli lurade minst en gång till. 
Men tilliten som Kristus vunnit åt oss 
är större än all makt och ondska vill.