Dom tog det sista fyllot
på den sista permissionen
Dom beslagtog hans sista ägodel
och släpade honom hårdhänt ner till stationen
Dom sa: Okej, stan är lugn nu
Nu kan ni låta era söta, vita barn springa omkring
Och dom kom ut ur sina gömmor
och såg sig runt, men dom såg ingenting

Du gamla, fria nord
Här på bästa sändningstid får vi ett välserverat styckmord
Varför inte stänga av solen fort
För vi lever inte länge nog för att
rätta till allting dom gjort mot dig
rätta till allting dom gjort mot dig

Högt ovanför gatorna i stan
delas piller ut mot flunsan medan nya planer smids
Ja, dom stora männen har en ny plan
Det är att kriminalisera symtomen medan sjukdomen sprids
Och när jag vaknar
Ömmar mina käkar och min panna svettas kallt
Jag försöker hålla hårt i nåt
men jorden vill spricka, det är lava överallt

Du gamla fria nord
Här direktsänds varje våldtäkt, varje razzia, varje självmord
Varför inte stänga av solen fort
För vi lever inte länge nog för att
rätta till allting dom gjort mot dig

Dom tog det sista fyllot
på sin flygfärd på väg över plast och neon
Dom släpade honom ner till stationen
och sa: Du borde fatta bättre än att försöka rymma härifrån
Själv åker jag ut på turné
och drömmer om pojken med guldbyxorna
Men det är inte samma sak
när alla sitter bakom lås
utom knivarna och yxorna

Du gamla, fria nord...