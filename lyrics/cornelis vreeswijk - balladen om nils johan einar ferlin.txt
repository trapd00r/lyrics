Vem var det som kom på,
att maskarna dom små,
nog åkte på en skäring,
när han stod som förtäring? 

Hej! Maskarna flyr graven! 
Av svält dör var trikin! 
Sa, Nils Johan Einar Ferlin!
 
Kom loss på fingerkrok. 
Läs dikter ur min bok. 
Lös mig ur mitt dilemma 
och låna mig en femma. 
Så tar jag med dig på lokal 
och fyller dig med vin! 
sa Nils Johan Einar Ferlin! 
 
Och var du aldrig bostadslös 
och inte svalt och inte frös,

längst ned på värdeskalan 
då har du ingen talan! 
Gå ut och lär dig steppa 
eller dra för fan åt hin! 
Sa Nils Johan Einar Ferlin!
 
Vem var det som fann ut 
att allting har ett slut 
som aldrig vänder åter 
hur mycket du än gråter. 
Vem flinade åt döden 
och drack upp sin medicin? 
Jo, Nils Johan Einar Ferlin!