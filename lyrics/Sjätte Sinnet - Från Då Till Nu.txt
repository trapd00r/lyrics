[Vers 1]
Man kan ställa sig frågor, varför allting är i lågor?
Går fram och tillbaka som vågor
Jag filosoferar, funderar varför vi existerar?
Varför jorden, planeter, allting cirkulerar?
Varför folk beter sig som folk beter sig
Varför vissa går ned sig, bara ger sig, ger med sig
Pengar, riksdaler styr våra liv
Det är fel jag vet men jag vill också ha min del
Hela livet är ett spel satsa rätt, lev ut
Fixa din biljett imorrn kan allt vara slut
För när mörkret faller står du helt på egen hand
Då är det öga för öga tand för tand
Kan aldrig bryta våra band lösa upp min släkt
Jag håller ryggen täckt, mitt sjätte sinne är väckt
Vi är satans spioner men allt är bara bilder
Mina bilder och visioner dom säger mer än
Miljoner ord och begrepp och koncept
De har rätt nu har tryggheten släppt vårt vett
Har hamnat fullständigt snett, mina drömmar måste sina
Vill att isen ska tina, att världen ska skina
Men det handlar om flis för allt har sitt pris
Materialistisk trygghet, det är så världen drivs
Slicka upp sparka ned, attityder poppar upp alltför
Ofta, jag vill slippa all stress bara softa

[Hook]
Vi har nått vår sista timme
Jag ser skräck
Mitt sjätte sinne är väckt
Har vi nått vår sista timme?
Jag ser skräck
Mitt sjätte sinne är väckt
Har vi nått vår sista timme?
Jag ser skräck
Mitt sjätte sinne är väckt

[Vers 2]
Allting tär i min hjärna, i min kärna jag dyker som en
Tärna men stannar under ytan, under ytan är jag
Säker, såren läker, men vindar vänder
Jag ser ondskans tänder, konflikter mellan länder
Vad händer? Har vi nått sista dan på vår kalender?
För jag ser städer i bränder, oskyldiga springer och
Flyr från tortyr, generaler som styr
Ger order om likvidering i denna skräckfyllda bild
Har livet någon mening? Knappast, vad fattas
När världen smälter universellt, finansiellt
När soldater drar i fält, drabbar samman parallellt
Med all ilska, ondska, hat som har svällt
Korridor för korridor, mitt hjärta slår, och tankar som jag
Får, som går, kombineras med allegorier
Galna fantasier och svåra melodier
En djupare betydelse för livets strategier
Jag hatar våld och allt det står för, aggressiva filosofer
Pressa mina gränser och jag visar vad jag går för
Det är svårt att känna lycka när allt börjar trycka
Jag vill berusa mig själv och aldrig mer nyktra

[Hook]
Vi har nått vår sista timme
Jag ser skräck
Mitt sjätte sinne är väckt
Har vi nått vår sista timme
Jag ser skräck
Mitt sjätte sinne är väckt
Har vi nått vår sista timme
Jag ser skräck
Mitt sjätte sinne är väckt