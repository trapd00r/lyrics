Bacchus, käre broder, vakna!
Se hur nymfer bada nakna
uti en vik
allt under skoj och skrik.
Min vän, hör opp;
låt kärlek ha sitt lopp.
Bacchus vaknar nog med tiden,
nymfer kommer och stör friden
med ljuv musik.

Se hur vackra ryggen spänner
se hur brösten vattnet bränner
och håret flyr
när Venus vinden styr.
Madame styr hit!
Cupidi i sitt nit
dina fötter hän vill föra
Gumsen bräker i ditt öra
och du blir yr.

Se, nu kommer luftens vindar.
Sina armar kring dem lindar
var och envar,
Vem vet varthän du far?
Ge svar min fru,
Var hamnar välan du?
Bacchus sover, armar sträckas.
Bacchus nu av Pan vill väckas
till ditt försvar.

Vem är det som kommer sakta?
En Adonis vill uppvakta
envar som vill.
Honom räck nu handen till
Så blir du kysst
Men tala ömt och tyst
Bacchus vaknar - synes fråga,
honom ge din ömma låga
som brinner still

Nu är nymfen nära, nära.
Hon har allt du vill begära;
hör hur hon ber:
Ge henne ändå mer.
Hör du min flöjt?
Ditt mål är äntligt röjt.
Dina lemmar blir så matta;
kan du höra Bacchus skratta?
Och Venus ler.

Det är sant att kärlek råder.
Kärlek finns i varje åder
och alla vrår
där nymfen råda får.
Min vän, ge liv
och ondskan från dig driv.
Låt maskinen stå och pråla;
Bacchus ler och nymfer stråla
och Venus rår.