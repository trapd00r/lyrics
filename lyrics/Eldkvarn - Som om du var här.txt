Fattiga dagar, kom som brev på posten 
vi älskade i sängen och stod upp när vi måste 
Hand i hand nerför gator, i ett regn som bara föll 
av allt vi lovade varandra, vad var det som höll 
Vi hade inget när vi var unga 
jag kände hungern på min tunga 
Änglarna var här, dom gick genom rummen 
Änglarna var här, sen var du försvunnen  

Hårda ord och slag, slog som snöstormar i april 
juni, juli, augusti, fingrarna räcker inte till 
Se på oss nu, vad har det blivit av oss 
vad spelar det för roll, var och en bär sitt kors 
Det tog lång tid att förstå 
det är alltid nån som måste gå 
Änglarna var här, dom gick genom rummen 
Änglarna var här, sen var du försvunnen  

Först kom kärleken och elden 
sen ett regn som vräkte ner 
Änglarna var här, vi var kärlekens dårar 
Änglarna var här och fyllde huset med tårar 
Jag har ett hjärta fullt av minnen 
och det är knappt jag orkar se 
så vad gör det att det brinner och att taket faller ner 
Änglarna var här, dom gick genom rummen 
Änglarna var här, sen var du försvunnen