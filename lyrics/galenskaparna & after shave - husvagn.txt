Jag har prövat nästan allt som finns att välja på:
Campa, hyra båtar, paddla, cykla eller gå
Jag har semestrat på dom allra konstigaste sätt
Och äntligen jag funnit hur man ska semestra rätt

Man ska ha husvagn - så är semestern redan klar
Man ska ha husvagn - det har jag sett att alla har
Man ska ha husvagn - och stuva in familjen i
Man ska ha husvagn - för då blir man fri.

I många år så var vi inte särdeles beresta
Vi hade vart i Askersund och pressbyrån i Gnesta
Men så en dag sa jag till frugan, vänligt men bestämt:
Vi skaffar oss ett hus som går på hjul och därmed jämt

Man ska ha husvagn - med kylskåp, TV, dusch och spis
Man ska ha husvagn - det blir som hemma på nåt vis
Man ska ha husvagn - och den ska vara stor och bré
Man ska ha husvagn - tänk vad man får se: 

Fem minuter Falsterbo och 5 minuter Koster
Fem minuter Flen och Hjo och 5 minuter Kloster
Fem minuter Örebro och 5 minuter fjäll
Fem minuters rast på ett europavägsmotell... 

Man ska ha husvagn - så blir semestern ingen flopp
Man ska ha husvagn - och göra lagom många stopp
Man ska ha husvagn - och köra runt och stanna té
Man ska ha husvagn - tänk vad man får se: 

Fem minuter Stockholm stad och 5 minuter skärgård
Fem minuter sol och bad och 5 minuter herrgård
Fem minuter Grums och Trosa, Tjörn och Härnösand
Fem minuter till så kan man hela Sveriges land... 

Man ska ha husvagn - då har man med sig rubbet jämt
Man ska ha husvagn - då händer inget obestämt
Man ska ha husvagn - så att man vet hur allt ska bli
Man ska ha husvagn - för då blir man fri

Man ska ha husvagn - varthän man än sin resa ställt
Man ska ha husvagn - så slipper man att resa tält
Man ska ha husvagn - så att man vet hur allt ska bli
Man ska ha husvagn - för då är man trygg och låst och fri