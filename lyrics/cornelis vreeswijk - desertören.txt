"Desertören

Min käre general, som leder våra härar
Förlåt att jag besvärar, men jag har gjort mitt val.
Jag är förbannat trött på all er propaganda,
Om truppens goda anda den får mig att se rött

Det får mig att se blod, att höra hur ni skryter
När blod och tarmar flyter och om era pojkars mod
Min tapperhet är slut, jag tänker desertera,
Och göra det som flera än jag funderat ut.

Snart är det inspektion, här är för hett i solen
Nu kastar jag pistolen och gör revolution
Så nästet över ån, det får ni själv förgöra
Jag tänker inte störa, jag sticker härifrån

Ska det va livets lag, att människan ska födas
Helt enkelt för att dödas, då inser ni en dag
Att det finns bättre fält, än slagfält där det mördas
Och bara döden skördas och bryter era tält

Jag bryter era tält, och öppnar krig mot nöden
Och börjar slåss mot döden och sjukdomar och svält
Och drar dit folken dör, och spar de billioner
Ni ödslar på kanoner och köper lite smör

Ja, blir det som jag vill, så kommer generalen
Med hela arsenalen, till oss och hjälper till
Men jag vet vad ni gör, den dag ni hinner fatt mej
Jag får ett skott i nacken, det får en desertör
Det får en desertör........."