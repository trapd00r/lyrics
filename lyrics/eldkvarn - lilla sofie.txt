Jag minns den än den decemberdan 
när du och jag flog ner till städernas stad 
Ner och sen upp i ett torn av metall 
långt nere flöt floden, dyrbar och kall 
Vi sov i ett frysfack, ett Eden i is 
vi hackade tänder, sa: “Gott nytt” i Paris 
Lilla Sofie, sången om dig är en ständig repris 
Lilla Sofie, när du drog 
blev jag ett tåg utan lokomotiv 

Jag såg ett namn på en karta, Rue de Vaugirard 
den längsta gatan i städernas stad 
Vi gick och vi gick, kom vi någonsin fram 
jag fortsatte gå även sen du försvann 
Vi la några plektrum på Morrisons grav 
och åt oss tre gånger mätta hos den gode Omar 
Lilla Sofie, sången om dig är en ständig repris 
Lilla Sofie, när du drog 
blev jag ett tåg utan lokomotiv 
 
Gamle Charlie är trött, hans hjärta sargat och nött 
kanonen är laddad men krutet är blött 
Under hans fötter rullar T-banan på 
han minns Boul’ Mich i December 
och den varma metron 
Hur han sov i ett frysfack, ett Eden i is 
och hackade tänder, sa: “Gott nytt” i Paris 
Lilla Sofie, sången om dig är en ständig repris 
Lilla Sofie, när du drog 
blev jag ett tåg utan lokomotiv