Livet här i Babylon ohoj ojoj, det verkar tungt
Skitigt vann, svält, förorenad luft
Myten om framsteg vi hör, vilken jävla bluff
Framsteg för dem få
På bekostnad av de små

Ekorrhjulen rullar på
Det blir värre ändå
För varje år som går
Tempot ökas på
Men man får skörda vad man sår
Ni vet hur det går
Idag, imorgon, igår
Samma sång varje gång

Livet här i Babylon ohoj ojoj, det verkar dumt
Skitigt vann, svält, förorenad luft
Myten om framsteg vi hör, vilken jävla bluff
Framsteg för dem få
På bekostnad av de små

Ackumulera, samla på, hög
Behandla planeten som att den inte dög
Investera, samla allehanda mög
Tillväxten kan aldrig bli tillräckligt hög
Så stressa mera
Lägg manken till och producera
Så att jäktandet sprider sig till flera
Vilket framgångsrecept
Cynikerns mördarkoncept

Skapa mera jobb, ännu mera kneg
Är till den som var följsam och feg
Öppna upp för mera spekulation
Människan finns till för produktion
Förvirringens tid, någon slags sämre version
Vi kan mer när vi samlas i tron

Mitt i detta överflöd
Det viskas nåt om nöd
Ser oss samla på hög
Ser oss köpa vårt mög
I jakten på profit se världen brinner röd
Så många hålls ned i en kamp för dagligt bröd
Babylon brinner i girighetens glöd
Demokratier, eller hur var det det löd
Så säljer vi vapen med statligt understöd
Underbygger krig och sprider vår död
Stora Babylon, beskåda din prakt
På toppen av världen berusad av makt
Sprider din terror, en hänsynslös slakt
Suger folkets blod, med slavkontrakt
Nu har ni brutit allt som ni sagt
Leken är spelad, sista kortet är lagt
Rikedom är fattigdom så ta er i akt
Vi ser genom era lögner, var på er vakt
Ja-ah, var på er vakt