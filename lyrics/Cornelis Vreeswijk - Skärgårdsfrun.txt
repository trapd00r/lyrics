Håll babord, håll styrbord, håll rätt som det går 
Håll in mellan skären, håll ut 
Att bränningen dånar, att gäddan hon slår, 
Det hör jag i samma minut 

Treudden från Neptun jag tar i min hand 
och stryker hos Näcken fiolen 
Hos Pan tar jag flöjten och spelar ibland 
och lånar av skogsmoder kjolen 

Sjöjungfur och älvor hos mig gå i dans 
På strandängens grönskande plan 
Där urberget reser sin mäktiga skans 
Till skydd emot havets orkan 

Men ligger du stilla för ankar och boj 
Och vilar från dagens seglats i din koj 
Då viskar var våg som längs skutsidan går 
Ellinor, Ellinor, Ellinor