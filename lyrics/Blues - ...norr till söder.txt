Det fanns en liten pojke 
det fanns en flaska med ett skepp i 
det var ett riktigt mästerverk 
som nånting av Giacometti 
Det stod svart med röda segel 
på den vita spisens krans 
det sa's att den som rörde den 
fick resa någonstans 
Jag sträckte ut handen 
vad tror ni hände 
båten la ut 
och stjärnorna tändes 
Vinden och vågorna gick stora 
Kom och lyssna, gott folk 
det är en sann historia  

Vi stod i morgonsolen 
och motorvägen brann 
hon hade cowboyboots 
jag tror hon hette Marianne 
Vi liftade till Stockholm 
vi hamna i Blåsut 
Hon gick på amfetamin 
men det roliga va slut 
Vi tog den gröna linjen 
in till Centralen och City 
Vi behövde någonting 
som det var lite gift i 
Hokus pokus— 
vi stod på terrassen 
Simsalabim— 
nu kunde ingen stoppa matchen 

Och som dagarna blir kväll 
så gav hon sig av 
Hon tog ett jetplan för att fiska 
med en man från Ottawa 
Själv drack jag mig sjösjuk 
i dimman på nåt kafé 
Jag skrev ner allt i en sång 
och sen börja vår turné 
Varje sylta i norr 
alla kineskrogar i söder 
historien om mitt liv 
pengarna och döden 
Jag gav dom fingret 
dom tog hela handen 
dessa tjuvar som styr här i landet  

Tell it like it is— 
am I about to die here, in your arms  
Det fanns en kvinna från Budapest 
hon hette Barabas 
hon hade lämnat Ungern 
under falskt pass 
Med en cirkus från Italien 
reste hon från stad till stad 
hon satte nålen i armen 
en natt i Bogota 
Herren ger och herren tar 
den gamla vanliga dealen: 
Ge och ta några dar 
Nån tar bilen 
och kör rakt ut i skogen 
Man kan säga att Barabas 
har gått under jorden 

Allting är spöklikt 
här på M/S Alkohol 
det är konstigt att vi flyter 
fast min hjärna har ett hål 
Kaptenen är från Afrika 
Svensson är hans namn 
Skeppet är förbannat 
vi seglar utan hamn 
Vi sjunger en sång 
som glada sjömän gör 
vi rider ut stormen 
vi kan inte dö 
Det är hårt, det är tufft, det är en dos 
inget hjälper mot en sjömans blues  

Moralen i historien 
summan av min text: 
Skall du göra samma resa 
packa väskan rätt 
Souvenirer och troféer 
allt har spelat ut sin roll 
Fast resan verkar evig 
står bonusen på noll 
Du har sagt vad du sagt 
och du har gjort vad du gjort 
Svaret är detsamma 
det finns ingen bot 
Du går runt som en tiggare 
och ber om råd 
Jag är ledsen, ingen bonus, ingen nåd  

Kapten säg mig, var skall vi 
och när kommer skeppet fram 
Säg som det är, när är det över 
när får jag gå iland 
Kapten säg mig, var skall vi 
Du som har rodret i din hand 
Säg som det är 
Är Svensson verkligen ditt namn