Riddare i fängelse - riddare utan slott
riddare på permission (som somliga inte fått)
God Jul! och Gott Nytt År! från Grini med en knall
och blir det inget gott år, är det nytt i alla fall ...
- Jag är en fattig riddare, jag. Det kan du lita på.
Från Amsterdam till Köpenhamn. Gå, riddare. Gå!

Dansare i Leningrad - dansare i Madrid
dansar bort sin själasorg, dansar bort sin tid
Hjärtat är en metronom och går på musik
så dansa, dansa, dansa från New York till Erlingvik.
Själv blir jag hellre sittandes för säkerhets skull
för den som dansar nykter, han dansar omkull!

Skämtare på Las Palmas. Skämtare i Alger.
Skämtare i Drammen, han skämtar aldrig mer
låste alla dörrarna och sjöng en skämtsam blues
- Skrattade nästan på sig och tog en överdos ...
Ingenting att skämta med; det hävdar jag bestämt
- Själv tar jag inga doser alls. Inte ens på skämt.

Älskare i förskingringen, i Trondheim eller Wien
svälj dina beska droppar, dränk melankolin.
När Du går ut och cyklar, är damen i Prag.
Hon älskar dig i nöd och lust. Men inte idag.
Gå ut på stan och leta men minns en sak kamrat!
Är hon spårlöst borta, finns det bra surrogat!

Riddare i City - riddare på lut
riddare - vi ses den dagen resan tar slut.
Riddare på förvaring. På häktet eller fri.
Riddare - vi ses igen när allt är förbi.
Sjung med mig tillsvidare. Låt oss bilda kör
"Jag är en fattig riddare, jag. Tills dess jag dör!"