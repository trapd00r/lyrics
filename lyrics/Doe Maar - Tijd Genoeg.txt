Ze zeggen: er is haast geen tijd
En hebben daarom altijd haast en spijt
Dat deze dag niet langer duren wou

Maar voor mij lijkt de dag zo lang
Alleen zijn maakt me bang
En ik verlang de hele dag naar jou

Want wat ook een ander zegt
Er is tijd genoeg
Voor jou voor mij voor iedereen
En als je wilt dan is elk ogenblik voor jou
En alles wat je vragen zou
Maar laat mij dan niet alleen

Ze zeggen: er is tijd tekort
Ze zeggen dat het donker wordt
Ze zeggen: regen regen regen op je kop

Maar al zijn die dagen nog zo grauw
Ik weet het zeker als jij wou
Dan verfde jij de wolken blauw

Wat ook een ander zegt
Er is tijd genoeg
Voor jou voor mij voor iedereen
O als je wilt
Dan is elk ogenblik voor jou
En alles wat je vragen zou
Maar laat mij dan niet alleen