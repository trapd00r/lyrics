Min älskling har ett hjärta av snö
Så skört och vasst som skaren
Och det smälter lika lätt som isen i
Drinken i glaset som hon lämnat i baren

Vintern ligger hård över sjön
Och ljuset varar bara några timmar
Jag ser ut över den vita snön
Där månen och stjärnorna glimmar

Hennes gröna ögon gör mig matt
Hon säger: "ta aldrig nånting för givet"
Och vi pratar om vart vi ska just inatt
Men jag antar att vi menar hela livet

Min älskling har ett hjärta av snö
Som nysnön yr när det blåser
Som ett täcke som far och sliter
Och rycker och vrider mig i neuroser

Om våren så talar hon om höst
Hon ser molnen som väntar bakom skogen
Och sen pratar hon med annan röst
Om att alltid vara konsten trogen

O inatt vill hon falla fritt
Vi tar en runda till, och jag bjuder
Min älskling har ett hjärta av snö
Så vitt som renaste, lenaste puder
Och nu vill hon falla fritt

Min älskling har ett hjärta av snö
Så vitt som renaste, lenaste puder
Och nu vill hon falla fritt