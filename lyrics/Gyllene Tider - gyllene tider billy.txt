Billy och jag hade pluggat ihop
Han knega på Domus och jag gick och stämpla
Hösten börja komma, den där känslan med
att komma bort ifrån hela skiten
Så Billy ringde mej tidigt en morgon
och fråga om jag skulle hänga med
Jag fråga: Vart? och han svara: Bort!
Vi drog till Domus och han fick ut sin lön
Jag ringde min mamma och sa: Jag sticker nu!
Och vi hängde på första tåget som stod inne på stationen
Två enkla biljetter till Malmö Central och Billy sa:
Du fattar vad det handlar om
Gosse, du fattar vad det handlar om! 

Färjan över sundet till Köpenhamn
och vi leta efter täcke för natten
Och vi träffa ett gäng med bågar och brass
och Billy börja snacka och jag var rädd som fan
att gänget ville ha oss med nå'nstans
Billy tände på och jag satt bredvid
och han älta sin skit om och om och om igen
Han sa: gosse, du fattar vad det handlar om
Gosse, du fattar vad det handlar om! 

Morgonen kom och cyklarna rulla
Amsterdam var nästa mål
Billy hängde på, han ville ha mej med
men jag tveka och sa till slut: Hej då
Billy blev förbannad och dom stack iväg
och jag, jag stack åt motsatt håll
Och jag koja vid stationen i några dar
sen färjan österut i toner av moll
Jag fråga mej: gosse, fattar du vad det handlar om? Fattar du vad det handlar om? 

Månaderna gick och våren kom
och Billy var lika borta som snön
men en dag i juni 77 kom ett vykort postat i Köln
Och Billy hade skrivit söndrigt som fan
Han hade precis börjat prova heroin
Och han skrev att hans liv var en väska
man sparkar på, kastar iväg och slänger hit och dit
och man öppnar den och fyller med pulver och med skit
åååh Billy, vad fan har hänt?
Och han skrev: gosse, fattar du vad det handlar om?
Han skrev: gosse, fattar du vad det handlar om?
Han skrev: gosse, fattar du vad det handlar om?
Åh min Billy, fattar du vad det handlar om?