(Py Bäckman & Mats Wester)

Öppna dörren så går vi ut,
Det ljusnar och vinden är varm
I ångande jord förvandlas det liv,
Som gömdes i mörkrets tid

Hör bjällror klingar vid sjön,
När lockropen stiger mot skyn
Och där bland blommande rönn,
Går hjorden så makligt och lugnt ner till byn

Öppna dörren, se ängens ljus
Där älvorna dansat i natt
De strödde sin skatt,
Små pärlor av glas,
På tuvor och blek konvalj

Se solen letar sig fram
Och daggen blir vågor av guld
Det väcker något till liv,
Som sov i en längtan att sona sin skuld

Öppna dörren så går vi ut,
Det ljusnar och allt är ju här
Som vintern har fött,
I dag har vi mött
Det löfte som ljuset bär

Det blev ristat i en sten,
Det tecken vi skulle förstå
Så bär det inom dig nu
Och låt det berätta om visdom och frid