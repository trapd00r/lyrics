Himmel och vatten, buskar och träd 
Jag ser ingenting, det är en svart värld 
Jag saknar dig älskling, det är en jävlig natt 
Jag går ut genom dörren, allting är svart 
Här ute blåser den eviga vinden 
den kommer från havet, den biter i kinden 
Jag hör en ensam mås, det låter som en orgasm 
Vi skulle leva längre om våra hjärtan var plast 
Jag ser inte handen, jag är i trollkarlens hatt 

Svart rök kommer ur min svarta skorsten 
Jag tänder en cigg till, jag tänker på Torsten 
Jag hör grodor i mörkret, en gräshoppa sjunger 
Vad spelar det för roll, jag har en ständig hunger 
'Det här landet styrs av bortskämda småglin' 
sa alltid min pappa när han blev lite småfin 
Där ute bland grynnorna sjönk en holländsk kogg 
Nyss var jag full med min dotter i Londons smog 
Det här är ingen sång, det är min svarta blogg 

Halv sju på morron, jag fryser på dass 
Nyss var det sommar och barnen åt glass 
Regn i oktober, havet är grått 
Fiskebåtar tar upp hummern dom fått 
Ifjol var det någon som inte kom hem 
jag räknar lanternor och får det till fem 
Nu hänger allt i en skör tråd, det är dåligt väder 
Om jag levt förut måste det ha vart som Kapten Grogg 
Man får alltid ett glas i min svarta blogg 

Ibland ser jag solen i några sekunder 
Allting får färg, det är ännu ett under 
Jag grillar en makrill och häller upp vodka 
jag gör som jag vill och sen är jag borta 

Jag tänder en eld i en täljstenskamin 
Jag pissar mot vinden, jag dricker mer vin 
Folk ringer och undrar om det går bra 
Jag svarar att "det jag måste borde förbjudas i lag" 
Jag är alltid på väg, jag vet inte vart 
Jag har skrivit två rader, på en timme och en kvart 
I etthundra år har jag rimmat på natt 
Ibland önskar jag att jag var Phileas Fogg 
Jag är fast här i dimman i min svarta blogg