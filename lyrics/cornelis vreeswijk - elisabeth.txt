Elisabeth, varför är dina ögon våta?
En vacker flicka bör mycket sällan gråta.
För det gör ögat skumt. Din vackra hand blir kall
Var gång du gråta skall. Och det är dumt.

Släpp ned ditt långa hår och låt din sorg bortfara.
Den kärlek som man får kan mycket sällan vara.
För det är kärleks lott. Den kommer och den far.
Men hjärtat har man kvar. Och det är gott.

Elisabeth, sov sött och dröm om sånt som varar.
Din mamma verkar trött och sur. Och led på karlar.
Men se, det är på tok. Din pappa han försvann.
Snart hittar hon nån ann om hon är klok.