Det är reverb i allt alla säger
Och varje nyhet är som att den redan hänt
Går utan riktning, rakt mot trafiken
Eftersom den inte känns
Bara du har en form och en smak
Äter luft som låtsas va mat
Sen bara stilla utan hat

Får jag byta med nån annan, vem som helst,
Han där på bussen, får jag bli han
Får jag bli hon som håller dig
Hon som är lättsam, hon som vann
Bara du har en form och en smak
Min arm minns dig än, fast bara vagt
Nu bara stilla utan hat

Bara du har en form och en smak
Länge slog min puls dubbelt så hårt
Sov med stängd näve redo att slå
Ett öga öppet
Armen korsad över hjärtat
Ett ben framme redo att gå

Letar tills jag hittat nåt som stör mig
Går i pölar tills vätan irriterar mig

Blir en känsla till slut, en mjuk granat
Sen bara stilla utan hat

Stilla utan hat
Stilla utan hat