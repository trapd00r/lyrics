Felicia försvann, kan någon säga hur?
Som fågeln ur sin bur.
Som isen när det våras.
Som kärlek när den såras.
Som tur utan retur.
Felicia försvann, kan någon säga hur?

Felicia är död, död är mitt enda hopp.
Försvunnen hennes kropp.
Av näcken blev hon tagen
och ned i älven dragen.
Hon flyter aldrig opp.
Felicia är död, försvunnen hennes kropp.

Felicia försvann, Felicia adjö.
Vi måste alla dö.
Du kysste mig på munnen.
Du log och var försvunnen.
Ditt kött var också hö.
Felicia försvann, Felicia adjö.

Felicia försvann, kan någon säga hur?
Som fågeln ur sin bur.
Som isen när det våras.
Som kärlek när den såras.
Som tur utan retur.
Felicia försvann, kan någon säga hur?