Somna utan spader
Ligg där, cool och fin
Sömniga ballader
Till dig, Ann-Katrin
Glider över täcket
Dit där ingen vet
Doftar det av bläcket
Tacka fan för det
Tacka fan för det

Kan du inte sova
Har du sömnbesvär
Sömnen är en gåva
Som sig själv förtär
Måla dig om munnen
Lämna vår logi
Åk till Gröna Lunden
Gå på tivoli
Gå på tivoli

Plast och tingel-tangel
Korv och bröd och skrik
Titta, ett benrangel
Hänger på en spik
Lotterilåda
Sånt man aldrig sett
Har'u lust att skåda
Köp dig en biljett
Köp dig en biljett

Surrogatmanchetter
En trekantig boll
Gummicigaretter
Kom och slå en koll
Två par falska vantar
Har jag fått i år
Vem är det som pantar?
Vem är den som går?
Vem är den som går?

Nakna små manseller
Söta på sitt vis
Vet vad saken gäller
Viskar fram sitt pris
Visorna är bra, dom
Men jag säger nej
Jag vill inte ha dom
För jag vill ha dig
För jag vill ha dig

Lugna ner dig, jänta
Tiden är en ström
Lägg dig ner och vänta
Lägg dig ned och dröm
Om jag får bestämma
Spar vi på vårt krut
Vi blir kvar här hemma
Och går inte ut
Och går inte ut

Slutomdömet får vi
Givetvis till sist
Prylar är rätt corny
Prylar är rätt trist
Skulle det nu störa
Med en smula vin?
"Kan vi välan göra"
Säger Ann-Katrin
Säger Ann-Katrin