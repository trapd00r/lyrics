Jag slår upp tidningen och förvånas över min oförmåga att förstå dom som skriver.
Jag läser ledarskribenter som liknar nationalekonomer med meteorologer, och undrar
Är våra möjligheter att påverka vår skapelse lika små som dom att påverka vädret, skapat av nåt annat?

Jag läser debattartiklar av moralens självutnämnda väktare och undrar
vad det är för fel på mej som inte känner mej otrygg och aggresiv, borde jag det? Borde jag?
Kan det vara otrygga och aggresiva människor som försöker bota kärleksbrist med fördömanden?
Jag hör teorier om den fria individens rättigheter, om egendomsrätt och den blinda rättvisan,
och jag undrar om jag nån gång har träffat denna rationella, förnuftiga och könlösa individ.
Jag skulle vilja prata med henne eller honom, och prata om saker som kärlek, ansvar och omtanke, och vänskap.

Kan det va ensamma mänskor som betonar den ensamma mänskans rätt till distans?
Kan det va ensamma mänskor som ser sina medmänskor som framtida fiender?

Låt mej slippa distansen.
Låt mej slippa det rationella, logiska, cyniska och teoretiska.
Hjälp mej att behålla glöden.
Låt mej va naiv.
Låt mej behålla hoppet, tron på en bättre värld.
Låt mej vara naiv