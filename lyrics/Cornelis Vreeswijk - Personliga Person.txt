Personliga Persson 
satt en morgon vid frukostbordet. 
läste i morgonbladet 
att det senaste lustmordet 
bjöd på en mängd pikanta detaljer, 
mördar´n hade använt vissa attiraljer, 
dessa nämdes i bladet 
och de var ju bra de. 

Personliga Perssons fru 
och hans vidriga dotter, 
de sutto i sina särkar ännu 
och sina papiljotter. 
Persson såg på dem 
med föga sympati 
och i sitt stilla sinne 
tänkte Persson tvi! 
Fast han ingenting sade 
och det var ju bra de. 

Personliga Persson 
far med bussen som alla andra. 
i överrock och med handskar och hatt 
låter han sina tankar vandra 
och tankarna far 
precis som han vill 
och ingen hade kunna gissa sig till 
vad slags tankar han hade 
och de var ju bra de. 

Personliga Persson 
far mot hemmet per tunnelbana, 
en trettiosjua brännevin 
har han med sig av gammal vana. 
Sen spöar han sin fru 
med dunder och med brak 
och somnar som ett svin 
och vaknar som ett vrak 
men se roligt de var det 
och de var ju bra de. 

Personliga Persson 
står i telefonkatalogen 
och om du dom rätta siffrorna slår 
så svarar han glad i hågen. 
Ja visst finns det många Perssöner men 
Personliga Persson finns det bara en 
och det råkar va jag det 
och de var ju bra de.