Om du är riksbankchef så kan du
Spekulera bort miljarder
Och låta Svensson skjuta till
När det blir underskott i staten
Men drar du av för brännvinet
Till årsfesten på banken
Så framställs du i medierna
Som rena rama gangstern

Är du minister får du flyga
Första klass och äta hummer
Och att du vräker dej på lyxhotell
Är det ingen som fördömer
Men är du klumpig nog att
Ertappas vid godisautomaten
När du handlar med kreditkort
Som egentligen tillhör staten;

Då är det farväl till släkt och vänner
Och alla andra som du känner
För sådan är moralen
I den svenska jämmerdalen
Ska du fiffla ska de va' rejält
Det kan vi acceptera
Men myglar du med småsaker
Så får du schavottera

Om du misshandlar din hustru
Och förtrycker dina ungar
Och super upp din lön
Så väljer grannen din att blunda
Men om du inte sörjer för
Att gräsmattan är ansad
Då är det hus i helvete;
Då blir grannen fly förbannad