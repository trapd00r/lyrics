Blev så trött på den heta sommarn.
trött på bilderna i stan'
trött på Olssons skor och Kvarnen
trött om natten, trött på dan'

Trött på all valproganda, lika billig som reklam
ja, "vi vill ha ett bättre Sverige". Åh fan!

Tagit mig ner till Köpenhamn
Hyr ett rum av en vänlig dam
Vandrar gatorna i timmar här
Äter frukost på altan'

Jag har varit tyst i tio dagar eller mer
jag tror jag slipar mina vapen, när ingen ser

Fläktar den första svala vinden
i hennes vilda höstträdgård
Hjärter Dam, nu i september
börjar en annan typ av vår

Du skulle älska att ströva i parken här intill.
Där över gränsen får man vara när man vill.

Jag blev så trött på den heta sommarn'
trött på att aldrig stå pall
trött på clownerna i TV
trött på inget, trött på allt

Hjärter Dam, här får man krafterna igen
snart kan jag ta mig ut på isen, men inte än

Och Hjärter Dam, om skräpet hinner ifatt dig
drömmen flyr och vardagen gror
och om du letar efter tråden
eller bara saknar en bror

om du har halsen full av månader av slit
ta din packning över gränsen och kom hit