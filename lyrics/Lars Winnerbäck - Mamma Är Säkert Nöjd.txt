Det blev sommar för fröken Svår
Det blev äntligen en paus i alla böcker och tentor
Det blev fest i en studentkorridor
Fröken Svår kastar skit på alla fulla studenter


Fröken Svår är så konstigt yr
Hon sitter och gungar på andra planeter
medans mamma sitter hemma och syr
Fröken Svår sover över hos en vän - som det heter

Fröken Svår är så stilig och smal
klart hon har sina kval
men hon är helt normal

Och mamma är säkert nöjd
Fröken Svår är så begåvad i metafysiken
hade femma i matte och slöjd
Gör nu inte mamma besviken


Fröken Svår är en sån bra kameleont
I fem år med snö har hon smugit och ljugit
Fröken Svår sysslar inte med sånt
Klart hon inte gör, det har ju mamma förbjudit
Mamma sitter hemma och syr
Tänk att dottern är ute på så roliga fester
Hon är färdig med alla bestyr
Allt är klart för deras årliga seglarsemester
Fröken Svår har gömts i snö
Hon är så konstigt slö
Hon vill bara dö

Men mamma är säkert nöjd
Allting fungerar så bra i praktiken
Och livet är frid och fröjd
Gör nu inte mamma besviken

Fröken Svår gör små saker i smyg
Där hemma sitter mamma och syr i sin lycka
Nåt förljuget med alla betyg
Nåt förljuget med poäng och förbud kan man tycka
Där fanns inga farliga snår
Det fanns inga farliga troll där i huset
Bara mamma och fröken Svår
Vem har egentligen fört vem bakom ljuset

Mamma är säkert nöjd
Solen går upp över huset och viken
Och båten är klar och förtöjd
Gör nu inte mamma besviken
Mamma är säkert nöjd
Konstigt ljus över slangar och dropp på kliniken
Kanske blir semestern fördröjd
Kanske blir mamma besviken