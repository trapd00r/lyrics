Hallå igen,
Hur är stan en sån här kväll i augusti när sommarn regnat bort?
Det var längesen, jag borde ringt, men å ringa nu känns lite fånigt å kort.
Jag är i Oslo med ditt ex, men det är inget mellan oss
vi bara lallar runt på Karl-Johan, och jag behövde komma loss.

Här färgas molnen i skymning ganska ståtligt över Grand
och det ser lite ut som den där natten när ladan brann, om du minns

Men det var längesen, ja, det var evigheter sen nånting brann, iallafall nära mig!
Har du hittat hem? Ja jag har hört att du har skaffat en lägenhet nu och stadgat dig.
Och det är tjatigt att vara på rymmen jämt,
det är så mycket man borde ha klarat av vid det här laget och bestämt!

Å det har inte samma charm att raggla hem klockan fem
det är inte lika inspirerat nu som 1995, om du minns?

Den vinner som är trägen, den förlorar som ger upp.
Drömmarna och vindarna hjälps åt!
å så fort man tittar neråt så vänder dom hitåt och sjunger:
Vart tog den där elden vägen, vart tog elden vägen?

Sånt är livet nu! Förlåt om jag är bitter å synisk men du vet hur det kan va!
Jag vill ha det som du, fast jag vet att du tänker likadant ibland och vill
ha det som jag
Ja, det var inte bättre förr, men det ska bli bättre framöver
å nånstans har man iallafall kommit om man vet vad man behöver!

Å jag försöker å hålla mig vid ytan allt jag kan, fast topparna är högre nu
å dalarna är djupare sen elden försvann, som du vet?

Vi kan väl ses igen, jag gillar Stångån på hösten, när vardagsslumpen lagt
sig över torgen.
Då kan man andas igen och ägna timmar åt att bejaka glädjen eller begrunda sorgen?

Man får välja själv och ta saker som de är,
är det jobbigt att tiden går å man blir äldre, eller kul att vara med?

Och få ro då och då bland alla tentor å poäng, det är så lätt att gå på
det är så svårt att stanna upp å gå tillbaka igen, som ni vet!

Den vinner som är trägen, den förlorar som ger upp
drömmarna och vindarna hjälps åt!
Å så fort man tittar neråt så vänder dom hitåt och sjunger:
Vart tog den där elden vägen?

Du har hittat nån att bli gammal med, jag har hittat nåt att göra tills dess!
Vi måste akta oss för alla bättre förr, å för leda å tristess

Lycka till! Nu är det skymning här i Oslo, vi ska ut å göra byn!
Ring om du vill, å hälsa dom jag känner, håll blicken kvar i skyn!

Det är så många, så många, som vill ta en ner på jorden
vintern kan bli lång ändå, här i den fjällhöga norden!