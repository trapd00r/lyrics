Byssan lull, koka kittelen full,
där kommer tre vandringsmän på vägen.
Byssan lull, koka kittelen full,
där kommer tre vandringsmän på vägen,
den ene, ack, så halt,
den andre, o, så blind,
den tredje äger alls ingenting.

Byssan lull, koka kittelen full,
där blåser tre vindar på haven.
Byssan lull, koka kittelen full,
där blåser tre vindar på haven,
på Stora ocean,
på lilla Skagerack
och långt upp i Bottniska viken.

Byssan lull, koka kittelen full,
på himmelen vandra tre stjärnor.
Byssan lull, koka kittelen full,
på himmelen vandra tre stjärnor,
den ena är så vit,
den andra är så röd,
den tredje är månen den gula.

Byssa lull, koka kittelen full,
där segla tre skutor på vågen.
Byssa lull, koka kittelen full,
där segla tre skutor på vågen,
den första är en bark,
den andra är en brigg,
den tredje har så trasiga segel.

Byssan lull, koka kittelen full,
sjökistan har trenne figurer.
Byssan lull, koka kittelen full,
sjökistan har trenne figurer,
den första är vår tro,
den andra är vårt hopp,
den tredje är kärleken den röda.

Byssan lull, koka kittelen full,
tre äro tingen de goda.
Byssan lull, koka kittelen full,
tre äro tingen de goda:
den första är Gud Far,
den andra är hans Son,
den tredje mild Jungfru Maria.