Erling är en stroppig, snorkig kypare på fyrtio
En trådsmal uppblåst stressad fjant, så präktigt tillgjort hurtig
På charmkurs har han lärt, sig hövlighet, skick och fason
Tänka positivt och ha en serviceminded ton
- Ja, ja, ja, jag kommer, lugna ner er två sekunder
Ni är faktiskt inte restaurangens enda kunder
- Men stället är ju tomt, säg är vi inte fina nog
Att tära av er tid, på denna exklusiva krog

Ursäkta, förlåt, förlåt
Vad vi bär oss drulligt åt
Vi har ju bara väntat i trekvart
Ursäkta, förlåt, förlåt
Att vi gick till er och åt
Snälla herrn, kan vi få á la carte

Då kastar han fram tallrikar, bestick, glas och assietter
Och säger surt, idag har vi dijonbueff med kroketter
- Och passar inte det, så säger vi tack och adjö
Pröva mitt emot, där har de grillad korv med bröd

Ursäkta, förlåt, förlåt
Vad vi bär oss drulligt åt
Förlåt oss att vi kommer här och stör
Ursäkta, förlåt, förlåt
Att vi gick till er och åt
Ni ursäktar väl oss, Herr Servitör

När kyparn fått betalt, på öret för att va exakt
Blir han helt konfys, och börjar ropa efter vakt

Ursäkta, förlåt, förlåt
Vad vi bär oss drulligt åt
Tack för maten, den var inte god
Ursäkta, förlåt, förlåt
Att vi gick till er och åt
Hälften spydde, ingen av oss dog...