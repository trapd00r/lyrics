Det var som en morgon utanför fönstret,
Och gräset hade just gått upp.
Liksom jag.
Och solen knalla in genom persiennen i fönstret,
Och värmde min nybryggda kaffekopp.
Mm, vilken dag.
Det var som en fågel som just hade vaknat,
Som sjöng på ett språk som ingen förstår.
Det var som om jag plötsligt förstod vad jag saknat,
En frukost med dej och ditt nyduschade hår.

Kom hit och ta ett kaffedopp, vi kan sitta på min altan.
Mina cornflakes är så torra utan dej, min vän.
Låt mej droppa lite mjölk i din kaffekopp,
Låt oss sitta kvar hela dan.
Tills smöret dunstat upp till himmelen.

Det var som en sommarmorgon ute i luften,
En gnisslande cykel och rostat bröd.
Och radion skrattade sånger rakt ut i luften,
Som om den redan visste hur alla sånger löd.
Det var som ett virrvarr av alla känslor,
Minnen och rostade ben.
Och ovanliga sysslor för vanliga människor,
Ledig och vakna sent.

Kom hit du behöver inte ringa en sån härlig förmiddag,
Jag rostar mina mackor blott för dej, min vän.
Jag har bröst och bringa som en frukostflinga,
Varm choklad och marmelad.
Så låt oss sitta där till sena sommarkvällen.

Det var som en morgon, men här kommer kvällen.
Och gräset tar på sej täcket igen, och solen går.
Och mörkret faller så hastigt över alla ställen,
Snälla gör så att det blir vår.

Kom hit och ta ett kaffedopp, vi kan sitta på min altan.
Mina cornflakes är så torra utan dej, min vän.
Låt mej droppa lite mjölk i din kaffekopp,
Låt oss sitta kvar hela dan.
Tills smöret dunstat upp till himmelen.

Kom hit du behöver inte ringa en sån härlig förmiddag,
Jag rostar mina mackor blott för dej, min vän.
Och jag är brunbränd och stark som ett A4-ark,
Jag har muskler av marmelad.
Så låt oss sitta där till sena sommarkvällen.