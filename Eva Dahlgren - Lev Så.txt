Söker orden
För att röra vid ett hjärta
Men svarta streck
På vita papper blir så svarta
Älskade i bläckets
Gråhet
Faller ljudlöst
För att själva kräver
Hjärtat
Läppars närhet

Söker språket
För att vandra dina skogar
Dina nätter
Ska bära frukt av mina dagar
Trösterikt
Ska orden andas
I dina tankar
Men för att leva
Kräver tanken
Dina drömmar

Likt stjärnor i himmelen
För ingens skull
Punkterar natten
Lev som den vilda vind
För lekens skull
Över vida vatten

Likt en blomma söker ljus
Likt poeten söker
Lev så
Lev så
Som en äng i sommarskrud
Lik dess skönhet är du
Lev så

Söker orden
Som ska minnas mina kyssar
Lika varma
Lika lena ska dom smeka
Älskade i natten
Viskat
Sakta bleknar
Söker orden
Som för evigt
Bär min sanning