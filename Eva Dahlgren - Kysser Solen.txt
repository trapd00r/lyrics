Jag vet hur man kysser
Jag vet hur man kysser
Sin älskade lugn
Jag vet hur man kysser
Kärleken ung

Jag vet hur man älskar
Jag vet hur man älskar
Utan tro
Där inget är förmer
Där kan min kärlek
Alltid bo

I naket ljus
Jag vet hur man döljer
Det som är fult
I morgonljus
Kan jag le
Åt spåren
Tiden ristat
I min hud

Jag vet hur man står upp
Jag vet hur man står upp
I storm
När allting vänds till svart
Jag bara låtsas det är natt
Låter mej drömma
Gryning över jord
Och att jag kysser
Solen

Men hur gör du 
När du andas
Och luften är för tunn
När begärets onda odlar
Sitt hat
I dina vackra rum
När bittra dofter kväver
Och gör tanken tung

Himmel blå
En gång var dina ögon 
Lika blå
Himmel grå
Du godtyckligt målar
Tror du
Det ska vara så

Så hur gör du för att stå upp
Vet du hur man står upp 
I storm
I denna längsta natt
Där även gryningen är svart
Och inget finns att svalka
Din röda mun
Om du kysser solen
I denna galna storm
Där alla djävlar ropar kom
Där oskuld är
Att alltid säga nej
Även om godhet
Kysser dej