Där går en dans på Sunnanö, där dansar Rönnerdahl,
med lilla Eva Liljebäck på pensionatets bal
och genom fönstren strömmar in från sommarnatten sval,
Doft av syrener och jasmin i pensionatets sal
Doft av syrener och jasmin i pensionatets sal 

Och lilla Evas arm är rund och fräknig hennes hy,
och röd som smultron hennes mun och klänningen är ny.
-Herr Rönnerdahl, det är ju Ni som tar vem Ni vill ha,
bland alla kvinnor jorden runt, det har jag hört, haha!

-Att ta är inte min musik, nej fröken, men att ge.
Jag slösar men är ändå rik så länge jag kan se.
-Vad ser Ni då, herr Rönnerdahl, kanske min nya kjol?
-Ja, den och kanske något mer. Ta hit en bra fiol!

Det går en dans på Sunnanö till Rönnerdahls fiol,
där dansar vågor, dansar vind och snön som föll i fjol.
Den virvlar där, där går ett brus igenom park och sal.
Och sommarmorgonen står ljus och södergöken gal. 

Och lilla Eva dansar ut med fänrik Rosenberg
och inga fräknar syns på hyn, så röd är hennes färg.
Men Rönnerdahl är blek och skön och spelar som en gud,
och svävar i en högre rymd där Eva är hans brud.