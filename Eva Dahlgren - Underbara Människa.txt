Jag vill byta smak
I min mun
Ishavsblå
Som när
Jag drömmer att jag springer
Att jag lyfter
Orädd svävar jag så

Jag vill byta doft
Till något lätt
Ändå fast
Som när
Hösten dyker från klar himmel
Bland äppelträd
Och det blir kallt

Jag vet en man
Som hellre än sluta andas
Sålde allt
Och bara försvann
Men jag tror man kan
Byta vissa delar
Som inte fungerar
Och bygga sig sann

Tänka det
Känna det
Att jag är
Fri
Att vara den jag vill vara
Underbara människa

Jag vill byta språk
Runda sköna ord
Inget stort
Utom när
Ilskan rinner över
Och jag verkligen behöver
Tömma huvudet på eld

Jag vill byta blick
Rak klar blick
Som inte skyggar för något
Så du 
Vet att det jag ser
Och det jag sänder
Är allt

Jag vet en man
Som hellre slutar andas
Än står naken inför en annan
Jag vet
Stackars han
För nakenhet förenar
Alla de delar
Vi döljer för varann

Hur känns det
Att du vet
Att du är
Fri
Att vara den du vill vara
Underbara människa