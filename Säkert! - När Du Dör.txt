Jag kastar jord på din kista
Jag har sett det är så man gör
Jag mumlar, undrar om gudarna
Som jag inte tror på hör
Jag viskar in i kudden
Vad var meningen med det här
Vi kunde väl lika bra återgått
Till att du fanns, till att du är här

Och om jorden jag kastade sku växa upp
Bli en gran ovan din grav
Så skulle de säga om hundra år
Aldrig att en gran ska huggas av
För där, ska de säga, är det bästa träd
Som den här stan nånsin har känt
Och så kan allt som en gång var du
Finnas kvar för de som kommer sen

Eller så hugger de ner dig ändå
Och gör pappersmassa i fabrik
Då skulle jag skriva brev med penna igen
Då ska jag skriva lyrik